[7 39] uranus von Rottcrdanr und Martinus Lipsius.¹ 11

totaque viuendi ratio dissimillima,¹ ac tote, ut dicitur, celo
discrepans, recta utique ratione nulla pax, nulla necessitudo
inter utrosque coire potest, ut non perpetuo bonos mali cane
peius et angue,² ut dicitur, oderint. Quamobrem, quod ad me
attinet, haec neque sollicitum admodum me habent neque ad-
miratione ulla afficiunt: sed aliorum causa nonnihil molesta sunt
atque animum meum male habent. Quoties enim memoria re-
peto, quam insulse plerumque quamque sine causa negocium·
exhibeatur bonis viris ab hominibus nescio quibus et rei nostrae
publicae eteorum, qui sese totos ad eam subleuandam, proue-
hendam, ornandam contulerunt, miseratio subit illius quidem,
quod tantam iacturam tantumque dispendium faciat rerum opti-
marum, dum excellentis eruditionis praestantisque doctrinae viri
bonam temporis partem in respondendo maleuolorum detrac-
tionibus perdere cogrmtur, quam licebat cum magno reipublicae
emolumento in rebus grauioribus magisque necessariis collocare,
horum autem, quod tam iniquo tamque sterili amoris ac bene-
uolentiae pacisque seculo, vere infelici sidere et quarta (ut
aiunt luna) nati sint, quo non modo nulla sint uirtuti proposita
praemia, ut antiquitus, sed e diuerso ubique atrox parata in· Ι
uidia, obtrectatio, calumnia. Nam in praesentia, qui honesta
studia iusto honore iustaque laude prosequatur, qui ad lapsum
quantumuis leuem conniueat, qui erratum, ut sunt humana, vel
praeter spem admissum candide condonet, vix usquam me
hercule gentium reperies, nisi forte in fumoso quopiam gur-
gustio umbraticam et despectam vitam ducentem. At qui odio
atque maleuolentia etiam recte facta (tanta est aliena admor-
1 dendi libido) deprauent et in peiorem partem interpretentur,
nusquam non sunt obuii, imo transuerso foro³ (ut ita dicam)
incedunt per hominum ora sublimes atque magnifici.⁴ Etcum
lites seuerint, ubi defuerant, placidas res turbauerint, aliquem
ex tranquillo in scopulum intulerint, quasi re benc gesta dies
festos agunt et digito celum se posse attingere arbitrantur,
nimirum existimantes egregium uirtutis opus et palmariam
laudem ducentes, dedisse ingenii specimen atque industriae

¹ dissimilima.

² Hor. Epist. I. 17, 30.

³ Cic. de Or. III. 33, 133.
⁴ Sall. bell. Jug. 31, 10.

 

