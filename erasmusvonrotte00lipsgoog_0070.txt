64 florawitz. [726]

ι putidulum fouet benignitate? Quis tam rara prosequitur bene-
uolentia? Nam et ex his fontibus scaturierunt laudes illae am·
piissimae, quas agnoscere vetor a propria conscientia, quae me
docet, quod in tergo est manticae ¹ prae oculis constituere. Verum
eo amplius me tibi obligatum· fatear me iudice par est, quo
sublimius praeter meum meritum laudibus tuis attollor. Pro-
fecto ipso testaris opere, quod magis tibi placeat id hominum
genus, cui falsas aliorum uirtutes exaggerare cordi est, quam
iis, qui vera insectari vitia, sed magis hominis quam vitii ipsius
odio assueuerunt, nimirum quod horum laudes ex animi candore
etsi parum moderato proficiscuntur, illos vero atra bilis possidet
et vindictae cupiditas. Quanquam ergo encomium tuum ciui-
liter reiicio, candorem tamen utrisque brachiis amplector ex-
clamans: Si his dotibus praeditum est Philippi mei pectus aetate
hac immatura parumque consulta, quid cum tempore illi acces-
surum arbitramur. Sed iam proemii finis esto, ut ad eum
epistolae tuae locum ueniam, ubi me commonefacis scribens
in hunc modum: ‚Non te latere velim omnia in tuis schedis
mire placuisse, nisi quod quaedam non ex iis fontibus manare
videntur, e quibus tu illa organis (ut ita dicam) pneumaticis
fluere coegisti.‘ Hactenus tua recensui verba, quae quam
mihi placeant vix queam effari. Amplector amici eruditissimi
sententiam et quidem libenter. Est tamen aliquid, quod prae-
texam et quo me tuear. Principio omnia ferme, quae prae-
fixis stellulis notasti, ex Erasmi mei opusculo, cui titulus est de
conscribendis epistolis‚2 hausi visumque mihi est eundem seruare .
ordinem in locorum catalogo, quem inibi repperi. Ad haec non
erat animus ea solum singulis annectere radicibus, quae ipsis
erant vere germana, sed et ea, quae nonnihil haberent affini-
· tatis. Verum ipse pro tua prudentia haec animaduertisti, opinor,
eo quod asterisco potius notare quam obelo iugulare censuisti.
Hortaris postremum, ut ea, quae sunt arcanae scripturae, proprio
ascripta3 loco ab ethnicorum theologia quam fieri potest exacte

¹ Catull. 22, 21.

²Unter diesem Titel erschien das sehon sriiher zu Mainz (1520, 1522),
Basel (Petri 1521), Leipzig (1520), Koln (1521) ohne Erasmus’ Willen
edirte Wcrk erst 1522 zu Basel, in demselben Jahre u. ff. au
Strassburg.

³asscripta.

 

