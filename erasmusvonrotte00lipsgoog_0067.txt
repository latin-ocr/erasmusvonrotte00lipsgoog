[723] Erasmus von assertam und Martinus Lipsius.

XLI.

Philippus Brugensis D. Mar-tino pypsio S. D.

Quemadmodum, vir humanissime, qui scipionum admini-
culis pedetentim ac fallente vestigio demente descendunt, non
ante in imam vallem se venisse animaduertunt, quam aduerso
colle tendentes grauante atque in decliue prona corporis mole
laborem in ipso nisu ac fatigationem sentiant: sic ego (quem
tu paulatim huic negociis admiscuisti) non prius quam difficilem
quamque humeris meis imparem prouinciam suscepissem, intel-
lexi, quam in locum (ut ita dicam) iniquum rei magnitudinis
ac spei de me tuae delatus exitum circumspicere coepi. Verum
quando in eum locum rem deductam video, ut aut temeritatis
notam subire aut existimationis de me tuae iacturam faeere ness
cesse sit, cuiuis discrimini caput obiiciendum duxi potius, quam
vel tuam¹ opinionem fefellisse vel ceu officii desertor aliqua ex
parte tam honesto amici animo ac tam aequis postulatis defuisse
videri. Quid mihi enim adhuc in aetate praetexta et primae
adolescentiae flore constituto elaborandum, quam eum virum
omni diligentia, omni obseruantia, omnibus denique (utin pro-
uerbio est) ungulis² in officio retinere, cuius necessitudine atque
conuictu non iniuria beatos sese etiam praestantis eruditionis
viri ducunt? Ne ego merito felici sydere me natum existimem,
qui paucis abhinc mensibus, cum antea ne sperare quidem tale
quicquam licuisset, cum eo non vulgarem amiciciam contraxerim,
cuius melitissima consuetudo facile, ut omnium meorum aequa.
lium fortunam superem atque adeo digito celum contingam, facit.
Eruditionisne praecellentiam mirer? an morum suauitatem ex-
osculer? an hoc seculo et in vitae genere hoc niueum illum
animi candorem et syncerum nullaque superstitionis nubecula
obductum pectus venerabundus suspiciam? an denique potius
ad has omnes tam raras, tam eximias, tam inusitatas cor-
poris animique dotes obstupescam? Sed nolo in os tibi de
laudibus tuis plura, ne me haec non insigni quodam animi mei
erga te affectu ac veluti poetico quodam furore instinctas mentis
impetu stilum rapiente effudisse, sed per ocium meditata, studio

¹ tuam vel.
²010. Tusc. Π. 24, 56.

 

