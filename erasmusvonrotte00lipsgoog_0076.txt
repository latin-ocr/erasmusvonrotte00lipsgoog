70 Horuwitz.

curam nostramque industriam postulant. Verum tu, ut audio,
tanta opera tantoque studio natiuae triae claritudini reliquisque
tum natiuae tum fortunae dotibus animi bona parasti, ut cer-
tatim te sibi vendicet hinc aula regalis ob nobilitatem plane
regiam, illinc ecelesiastica semotio ob episcopatus dignitatem
eximiam. Haec cum magna esse fateatur, quisquis vel micam
habet sani iudicii, nihil tamen est, quod et mihi et aliis adeo
³ reddat mirabile¹ ac gratiosum, quarn quod beneficentiae tuae
radios latissime diffundis. Quid enim (ut e multis unum profe-
ram) in te officii contulerat iuuenis iste, ut eum in tuam cliente
lam assumeres ec non iam ut famulum, sed ut filium complecte-
reris? Hoc certe nomine, ut verum fatear, nunquam etiam,
si Nestorea contingat uita Croesique opes, poterimus tuae celsi-
tudini iustas hebere gratias. Gratulor ex animo Portugalliae
regno, vel ob id inter caetera christiani orbis regna felicissimo,
quod talis tantique praesulis gubernetur auspiciis. Rehquum
est, ut orem atque utinam exorem tuam synceritatem ut eum
te exhibeas etiam in futurum tuo Rumoldo, quem ad hoc usque
tempus exhibuisti, qui pia quadam duricia parentes eosque senec,
cognatos et affines patriumque solum deserere meluit quem vel
te fallere vel diutius tuo fraudari conspectu ..... ² morum tuorum
grata comitas et ingenii mira facilitas. Caeterum ne tibi tum regiae
tum ecclesiae negociis assidue intento diutius sim molestus loquaci
nimium epistolae finem imponam. Ut tamen aliquo symbolo
meum in te animum testarer, visum est tuae dominationi hoc
mittere munusculum, vile quidem et exiguum, sed simplici
synceroque pectore collatum et tale per omnia, quale a mea
tenuitate mitti par erat: paruos enim parua decent. Et ut ali-
quid praetexam temeritati, hanc fiduciam, hanc ansam3 mihi
praebuit tua humanitas, a meo cognato toties ore pleno praedi-
cata. Utinam vero eadem tua benignitas, quae iuuenem hunc
in tuum'asseruit famulitium, me quoque tibi deditissimum in
catalogo asscribat amiculorum, qui ex animo tibi bene cupiunt.
Ad haec si quid erit, in quo tuae celsitudini poterimus gratifi-
cari, siue precibus siue aliispietatis officiis, vel ego vel mei

¹ mirabilem.
2 Hier ist eine grossere Lticke.
³ ausum. '

 

