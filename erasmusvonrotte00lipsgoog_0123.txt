[779] Erasmus von Rotterdam und Martinus Lipsius. 111

Attamen, si quos forte sanabiles reppereris, non verebor tibi
esse autor, ut illos ad sublimiora inuites et, si potes, illis per-
suadeas mehoribus studiis nauare operam. Neque tamen video,
quid te mouerit, ut de meis neniis scriberes: ,Ego certe magis
afficior unico epistolio manu 111ι 01 001. Puduit me mei, cum
haec legerem. Absit enim, ut vel illos, quorum recensuist‘
libellos, adeo nauci facias, ⁴ut illis minutias meas, quae nullo
dignae sunt honore, praeferas3 nam et a me quoque illis suus
habetur honos. Non maliciose aut procaciter obiiciendos aut
contemnendos, sed prudenter salubrioribus posthabendos censeo.
Ut enim veteris Instrumenti libros postponimus iis, quos¹ Chri-
stus, sanctae nouitatis autor, nobis tradidit, ita ethos et ahos
eiusdem farinae libellos egregiis illis clarorum virorum monu— ,
mentis posthabemus, non quidem aspernantes contumaciter, sed
rectae rationis dictamen sequentes. Ibi diuina diuinis, hic
humana humanis praeferimus: neque¹ tamen horum quicquam
contumeliose reiicimus. Sed ut tunc crassus ille Iudaeorum
populus Mosen suum mordicus tenens Christo et apostolis legem
antiquantibus obstrepebat, ita et nunc religiosi parum ingenui
huiusmodi opuscula arctius, quam par sit, amplectentes nobis
reclamant. At si roges, quid in totum de istiusmodi libellis ,
sentiam, audacter dixerim. Quemadmodum lex illa imperiosa,
quae euangelicae doctrinae non famulabatur, Iudaeis noxia
fuisse noscitur, sic et libelli isti, nisi gradus quidam fuerint ad
veterum sanctae ecclesiae doctorum scripta, potius superstitiosos
reddent sui studiosos quam pios. Sed ad alia transeundum.
Sermones illi Petri Rauennae episcopi, ubi voles, ad te venient.
Porro de Saxone iam tibi satisfactum rebar, sed secus habere
tua me docet epistola. Sic enim scribis: ‚Coniecto illam gentis
illius historiam ab ipso Saxone conscriptam tibi adhuc incogni-
tam! In meis ad te literis opinor, fassus sum mihi nondum
visam viri illius historiam, 101οἳ tamenab amiculis quaedam
acceperam, ab iis, quae tu scribis, non multum discrepantia:
siquidem non alio nomine illum mihi laudabant, quam quod
Danicae gentis historiam erudite conscripserat. At nunc vidi
opus ipsum tantopere abs te laudatum, Badianis typis haud

¹ qu (Rasur).
² verum?

 

