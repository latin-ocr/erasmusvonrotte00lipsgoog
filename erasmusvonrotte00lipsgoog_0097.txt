[753] Erasmus von Rottordau und Martinus Lipsius. 91

suspiciendam paternitatem tuam aggredior. Sed huc me per-
pulit, crede mibi, fiducia, quam de insigni tua humanitate con-
cepi. Neque enim aut semel dumtaxat aut una solum in re
illam expertus sum. Quid ergo mirum, si hac fultus tentare
ausus sum, quod alioqui uel cogitasse religio fuisset ac piaculum
inexpiabile? Verum ne iusto diutius praefari videar, corpore
(Christo gratiae) incolumis sum: animi uero mei iudicium aethe-
reo iudici lubens permitto; is enim falli non potest. Quantum
vero ad nostra qualiacunque attinet studia, non parum negotii
nobis exhibuit Augustinus idque multo tempore. Contulimus
enim codices impressos¹ cum vetustis exemplaribus manu
scriptis. Nemo mihi persuasisset unquam adeo esse deprauata,
mutila laceraque tanti viri opera, ni ipse expertus essem. Atque
utinam vel tandem contingat fauentibus superis, ut videamus
ea sublatis quoad licet mendis et semotis nothis, typis excusa
nitidioribus. Quid vetat bene ominari? Erat mihi animus per·
gendi, quo coeperam, sed antiquis destituor exemplaribus, nec·
licet adire bibliothecas alias. Tribus verbis indicaui nostm
venerabili Priori, quid mihi esset animi, rogans liceretne tale
quid proponere coetui patrum, sed hortatus est me, ut aequani-
miter clausurae meae tempora perferrem ac mox aequieui.
Sed dices. Nihilne de Erasmo? Accepi paucis abhinc mensi·
bus aliquot ab eo epistolas. Harum postrema insinuat se ad mor·
tem usque aegrotasse spemque facit etsi non omnino solidam
sui reditus. Haec tibi scribere visum est, pater mi venerande,
ut noris nos etiam absentes tui meminisse teque animo non ficto
diligere. Oro, ut vicissim nostri memor esse digneris in tuis
precibus. Ad haec si quid est, quo nostris studiis consulere

potes, quaeso ne tuo desis officio. Bene vale pater amantissime.
Ex nostra cellula nona die Aprilis. Anno MDXXV.

Aua dem Cod. Hor. A. sol. 118 f.

¹Die Ausgaben‚ die bisher von Augustinus erachienen waren, sind die
Basler rou 1506 (apud Io. Amerbachium) und die des Radius 1515.

 

